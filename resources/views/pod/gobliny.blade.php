<!DOCTYPE html>
<html>
  <head>
    <meta charset="utf-8">
    <title>HM</title>
    <link rel="stylesheet" href="https://cdnjs.cloudflare.com/ajax/libs/twitter-bootstrap/4.0.0/css/bootstrap.css">
    <link rel="stylesheet" href="/css/app.css">
  </head>
  <body>
    <div class="container">
<div class="col-12">
  <div class="row">
    <div class="col-6 text-center"><Br><Br>
<h1>DZIEJE MAGII R. BOURSIERA</h1>
<p>Podręcznik "Dzieje Magii Reny'ego Boursiera" został opracowany na podstawie wiadomości dostępnych w serii książek o Harrym Potterze, oraz informacji udostępnionych przez autorkę. Wszystkie analizy, komentarze oraz opracowania zostały sporządzone przez <span class="important">Reny'ego Boursiera</span>, dlatego zabrania się ich kopiowania oraz powielania bez wiedzy autora.<br> Prosiłbym o uszanowanie mojej pracy i czasu jaki poświęciłem na opracowanie i rozbudowanie tego podręcznika. </p>
<a class="btn btn-primary przycisk2" href="/hm">Powrót</a>
</div>
<div class="col-6 text-center">
  <img src="../img/wizard2.png">
</div>
</div>
</div>

    <div class="col-12 page-hm">
<h1> POWSTANIA GOBLINÓW</h1>
  <img class="img-fluid lewy" src="../img/pod_gobliny.gif">
<p>Gobliny to stworzenia, które teraz głównie kojarzymy z Bankiem Gringotta. Tak naprawdę jednak, są to stworzenia obdarzone niezwykłym talentem magicznym, wyspecjalizowane w metalurgii ale i wydobyciu, i formowaniu kryształów. Są niezwykle chytre oraz przebiegłe, mają zupełnie inne pojęcie ‘własności’. Dla nich właścicielem danego przedmiotu jest ten, kto ten przedmiot stworzył, a nie kupił. Dlatego często kłócą się z czarodziejami o prawa do własności danych przedmiotów, często bardzo cennych. I to jest bardzo ważna rzecz, ich ‘pazerność’ na złoto, chytrość i zupełnie inne poglądy na rzeczy materialne były przyczyną, przynajmniej jedną z przyczyn, wybuchu rebelii. Jednak nie należy zapominać, że w tym wszystkim nie tylko gobliny zawiniły. Fakt, mają charakter jaki mają, ale przed powstaniami byli traktowani jak narzędzia. Można ich było porównać do skrzatów, bo właśnie takie ‘miejsce’ zajmowali wtedy w społeczeństwie. Choć to też nie jest do końca prawda, bo gobliny posiadają swojego króla. Mają o wiele silniejsze charaktery i są bardziej wyspecjalizowane. Jednak przez dłuższy czas były traktowane jak przedmioty i zabawki, i powoli to im przeszkadzało. Chcieli dostawać zapłatę za swoją pracę.  </p>

<div class="blok-cytat">
  Jeśli chodzi o same powstania goblinów, zdecydowałem się zostawić wersje, które są najpowszechniejsze w Świecie Magii. Nie znaczy to jednak, że są prawdziwe. Nie mamy jednoznacznego potwierdzenia od autorki, o samych buntach są tylko jednorazowe wzmianki, a połączenie tego wszystkiego nie tworzy pełnej całości. I o ile powody, i same argumenty tych buntów są dokładnie znane, o tyle daty, miejsca i fakty bywają mylące. Dlatego temat ten jest dość ciężki i momentami trudny do całkowitego zrozumienia.<br>

  Szukałem informacji o powstaniu w Egipcie, które potwierdziłaby Rowling. Nie znalazłem. Szukałem też informacji jakoby pierwotnym miejscem powstania Banku Gringotta był właśnie Egipt, a nie Ulica Pokątną. Również nie znalazłem.<br>

  Dlaczego więc pozostawiam taką wersję buntów? Jeśli usuwalibyśmy wszystko co nie ma potwierdzenia u autorki, mało zostałoby tych suchych faktów. A jeśli chodzi o opisane powstania, one spełniają zasady autentyczności. Powstanie z 1623 roku, w którym głównym powodem była chęć posiadania różdżek jest jak najbardziej prawdopodobne. Takie powstanie mogło w późniejszym czasie doprowadzić do wymuszenia wprowadzenia nowych zmian prawnych. I tak też się stało (o tym mamy potwierdzenie od autorki), w roku 1631, Rada Czarodziejów uchwaliła Kodeks Użytkowania Różdżki (Code of Wand Use), który to zawierał trzecią klauzulę mówiącą o zakazie używania i przechowywania różdżki wszystkim poza istotami ludzkimi. Biorąc właśnie to pod uwagę i traktując powstanie goblinów w Egipcie jako możliwość do zachowania ciągłości przyczynowo-skutkowej, postanowiłem zachować taką wersję.<br><Br>
</div><br>


<p>I tak, 5 czerwca 1612 roku do Rady Czarodziejów (w tamtym czasie nie istniało jeszcze Ministerstwo Magii) został wysłany przedstawiciel goblinów wraz z uzbrojoną obstawą. Przedstawił on swoje żądania, podkreślając, że jeśli nie zostaną spełnione, czarodzieje pożałują. To wystarczyło by zdenerwować dumnych siebie czarodziejów, jeden z członków Rady nie wytrzymał i zabił przedstawiciela goblinów, a pozostałe wpadły w szał… </p>

<p>Od tego momentu zaczęły się serie rebelii i powstań, które zaczęły opanowywać większe miasteczka czarodziejów. Wiele osób wtedy zginęło, zarówno magów jak i samych goblinów. 13 czerwca 1612 roku czarodzieje w końcu ustąpili, wysłali do goblinów swojego przedstawiciela, który podpisał umowę z nimi, mówiącą o tym, że gobliny nie będą już więcej pracować dla czarodziejów za darmo. Na to wydarzenie potocznie mówi się, że jest 1 powstaniem goblinów. </p>

  <img class="img-fluid lewy" src="../img/pod_gobliny2.gif">
<p>Główne powody jakie napędzały gobliny do powstania, przynajmniej w tym konkretnym przypadku, to chęć posiadania więcej złota, nie chciały już pracować za darmo i pragnęły lepszego traktowania. Jeśli chodzi o czarodziejów, trzeba pamiętać, że często emocje biorą górę nad naszymi czynami, a w tym przypadku czarodzieje po prostu czuli się zbyt pewnie siebie. Uważali, że nie ustąpią byle goblinom i że są od nich lepsi, silniejsi. Mieli wysokie mniemanie o sobie, ale i wiele lat tradycji, która to znowu narzucała im pewien sposób postępowania. No i najłatwiejszy z powodów do wymienienia, nie chcieli im płacić, po co mieli tracić galeony na gobliny. </p>

<p>Przenieśmy się jednak do Egiptu, a konkretniej w Teby. Mamy 26 maja 1623 roku, sytuacja goblinów jest tu o wiele lepsza, mimo to nie posiadały one różdżek. I był to kolejny czynnik, który napędzał gobliny do buntu. Dlaczego mają one rezygnować z czegoś co posiadają czarodzieje? Nie podobało im się to. Mieli Bank Gringotta, który powstał w Egipcie, w 1474 roku. Byli jednak bardzo pazerni, okazało się bowiem, że pieniądze, które czarodzieje wpłacali do banku były przez gobliny kradzione. Czarodzieje, dowiedziawszy się o tym, oskarżyli gobliny. A dumne stworzenia nie mogły pozwolić na taką zniewagę i wszczęły powstanie. Przejmując zarówno miasto jak i sam bank. Kolejne zamieszki przynosiły kolejne ofiary i straty. Czarodzieje powrócili po pewnym czasie do Teb z posiłkami, z którymi udało im się odbić miasto. Doszło do pewnych porozumień, z których jasno wynika, że gobliny będą zarządzać bankiem ale nie będą mieć prawa żądać różdżek czy złota, które jest wpłacane do banku.</p>


</div>





  </div>
  </body>
</html>
