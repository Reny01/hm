<!DOCTYPE html>
<html>
  <head>
    <meta charset="utf-8">
    <title>HM</title>
    <link rel="stylesheet" href="https://cdnjs.cloudflare.com/ajax/libs/twitter-bootstrap/4.0.0/css/bootstrap.css">
    <link rel="stylesheet" href="/css/app.css">
  </head>
  <body>
    <div class="container">
<div class="col-12">
  <div class="row">
    <div class="col-6 text-center"><Br><Br>
<h1>DZIEJE MAGII R. BOURSIERA</h1>
<p>Podręcznik "Dzieje Magii Reny'ego Boursiera" został opracowany na podstawie wiadomości dostępnych w serii książek o Harrym Potterze, oraz informacji udostępnionych przez autorkę. Wszystkie analizy, komentarze oraz opracowania zostały sporządzone przez <span class="important">Reny'ego Boursiera</span>, dlatego zabrania się ich kopiowania oraz powielania bez wiedzy autora.<br> Prosiłbym o uszanowanie mojej pracy i czasu jaki poświęciłem na opracowanie i rozbudowanie tego podręcznika. </p>
<a class="btn btn-primary przycisk2" href="/hm">Powrót</a>
</div>
<div class="col-6 text-center">
  <img src="../img/wizard2.png">
</div>
</div>
</div>

    <div class="col-12 page-hm">
<h1> PODZIAŁY MAGII</h1>
<p>Może się wydawać, że same podziały magii to bardzo prosty temat, dość oczywisty, w końcu dzielimy magię na dane rodzaje i każdy z nich opisujemy. W rzeczywistości jest jednak inaczej, każdy kto choć na chwilę skupił się na tym zagadnieniu wysunął własne wnioski. Niektórzy dzielą magię (jeśli chodzi o podstawowy podział) na magię białą i czarną, niektórzy wyróżniają w tym podziale magię szarą, która ma być zwyczajnym jej użytkowaniem. Bardzo często jest też tak, że czarodzieje uznają tylko i wyłącznie magię czarną, a o magii białej całkowicie zapominają lub jest przez nich pominięta. Jeśli chodzi o inne podziały często stosowane, mówi się o magii wysokiej i magii niskiej, czyli podziale uwzględniającym predyspozycje czarodzieja, jego moc i sam charakter używanej magii. Oprócz tego, magię można scharakteryzować przez szereg innych definicji, innych czynników, które uwzględnimy chcąc wyróżnić jakieś kategorie. Ja skupie się tylko na niektórych z nich.</p>
<p>Podział na magię rytualną i naturalną jest bardzo umowny, i jeśli czytaliście ze zrozumieniem poprzednie rozdziały szybko zauważycie, że oba te rodzaje mają dużo wspólnego z magią czarną, i białą, jest to związane z naturą tych rodzajów. Magia rytualna dotyka takich obszarów, które są niewłaściwe z porządkiem wszechświata, w które czarodziej nie powinien ingerować, zaburza harmonie i zawsze wpływa negatywnie na życie, w większej lub mniejszej formie. Magia naturalna natomiast czerpie swoją moc z natury, z tego co jest dostępne dla każdego, a jej używanie nie ingeruje bezpośrednio w otaczający porządek wszechświata.</p>
</div>
<div class="col-12 page-hm">
<h1> MAGIA RYTUALNA</h1>
<img class="img-fluid prawy" src="../img/pod_mryt.jpg">
<p>Często nazywana również magią ceremonialną polega ona na przyzywaniu duchów, demonów z zaświatów, kontaktowaniu się z nimi i rozmowie. Nie jest to typowy rodzaj magii, nie używa się tu żadnych specyficznych zaklęć, czy uroków. Swoją moc czerpie z działania rytuałów i formuł magicznych. Jest bardzo związana z magią wysoką oraz czarną magią. Początek jej działań można odnaleźć w istnieniu plemiennych szamanów, którzy poprzez odpowiednie praktyki magiczne nawiązywali kontakt z duchami. Sam jej rozwój postępował wraz z rozwojem i śmiałością, niektórych magów. </p>

<p>Do specjalnych rytuałów przyzywania używano tzw. czarnych ksiąg – grimoires. Przypuszcza się, że ich autorami mogli być Noe, Aleksander Wielki czy nawet Mojżesz. Pisano je w czasach starożytnych do XVII wieku włącznie. Były pomocne przy wszelakich rytuałach, zaczynając od przyzywania poprzez zdobycie miłości czy przyjaźni, a kończąc nawet na zabiciu. </p>

<p>Zdjęcie przedstawia jedną z najpopularniejszych ksiąg czarnej magii, siedemnastowieczne francuskie wydanie Klucza Salomona.</p>

</div>
<div class="col-12 page-hm">
<h1> MAGIA NATURALNA</h1>
<img class="img-fluid lewy" src="../img/pod_mnat.jpg">
<p>Magia naturalna opierała się na przeświadczeniu, że wszystko co jest częścią natury – ludzie, rośliny, zwierzęta, skały i minerały – przepełnione jest potężnymi, choć ukrytymi mocami nazwanymi „właściwościami okultystycznymi”. Na przykład kamienie szlachetne miały posiadać moc uzdrawiania chorych, wpływania na nastrój, a nawet sprowadzać szczęście. </p>


<p>Do właściwości ziół należało uzdrawianie – czasem wystarczało jedynie zawiesić je nad łóżkiem chorego. Nawet liczby i kolory miały swoje ukryte własności. Magia naturalna uczyła, że rośliny i zwierzęta o podobnym wyglądzie maja takie same właściwości. Na przykład zioło zwane przez wzgląd na swe podobieństwo do skorpiona scorpius miało być skutecznym lekarstwem na ukąszenie pająków. Ten rodzaj magii ma silne powiązania z białą magią, nawiązywanie harmonii z natura i czerpanie tylko z naturalnych źródeł swojej mocy, ma duży wpływ na rozwój mentalny czarodzieja. Jednak szczególne znaczenie w magii naturalnej miała także astrologia, ponieważ sądzono, iż wiele powiązań i sekretnych właściwości bierze się wprost od planet i gwiazd. To z nic czarodziej mógł czerpać swoją wiedzę i mądrość. Co więcej adept magii naturalnej musiał doskonale znać anatomię i zielarstwo.</p>

<p>Magia naturalna miała wpływ na rozwój wielu dziedzin ówcześnie stosowanej i praktykowanej magii, m.in Astronomii, Wróżbiarstwa, Numerologii, Starożytnych Run jak i również Zielarstwa i Medykomagii.</p>



</div>






  </div>
  </body>
</html>
